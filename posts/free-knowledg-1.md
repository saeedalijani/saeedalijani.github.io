<!-- 
.. title: چیزی که من از دانش آزاد می‌خوام
.. slug: free-knowledg-1
.. date: 2015-05-21 12:11:36 UTC
.. tags: دانش آزاد,دوستی,آزادی,free knowledge
.. category: 
.. link: 
.. description: 
.. type: text
-->

## مقدمهٔ یک

به جهان خرم از آنم که جهان خرم از اوست

عاشقم بر همه عالم که همه عالم از اوست (سعدی)

خیلی خوب می‌شد که آدم یه دوستی داشت که هیچ نقطهٔ مشترکی با اون فرد نداشت. به طور مثال، افرادی که من باهاشون در ارتباط هستم، افرادی هستن که باهاشون یه نقطهٔ مشترکی دارم، مثلن یا هم‌دانشگاهی هستیم، یا همکار هستیم، یا در زمینهٔ نرم‌افزار آزاد هم‌عقیده هستیم و ... . و این چیز بدی نیست، و از نظر من یک اتفاق طبیعیه، انواع اقسام این ارتباط‌ها رو در پایین می‌نویسم:

* ارتباط داشتن آدم‌ها به خاطر پول (تا پول داری رفیقتم)
* ارتباط آدم‌ها از روی اجبار (مثل سربازی، مدرسه، دانشگاه و ...)
* ارتباط داشتن از روی نیاز (مثل شغل)
* ارتباط داشتن به علت علایق مشترک (مثل شعر، سینما، ورزش و ...)
* ارتباط خویشاوندی
* ارتباط داشتن به خاطر رفع نیاز جنسی
* و ...

اما آیا شده که بدون هیچ گونه پیش‌زمینه‌ای، بدون هیچ نقطهٔ مشترکی با هم دوست باشیم. آیا شده به خاطر دوست داشتن با هم دوست باشیم؟ آیا حاضر هستیم اینو قبول کنیم؟

این رو به عنوان مقدمهٔ یک در نظر داشته باشید.

## مقدمهٔ دو
صحبتی که با یکی از دوستام داشتم این بود آیا افراد حاضر می‌شن برای دفاع از آزادی همهٔ افراد دنیا، و رفع نیاز بقیه، به پروژه‌هایی که بهشون علاقه ندارن به صورت آزاد کمک کنن. یعنی به طور مثال یک فرد مسلمون با عقاید مذهبی حاضر بشه برای رفع نیاز افراد غیرمذهبی، به روش آزاد بهشون کمک کنه. (به عنوان نمونه، یک مسلمون برای راه‌اندازی یک پورتال آزاد برای افراد آتئیست بهشون کمک کنه و یا یک فرد آتئیست به یک نرم‌افزار آزاد اسلامی کمک کنه) این همون دوستی و ارتباط آزاد و دوستانه بین انسان‌هاست. برای تامین آزادی همهٔ انسان‌ها به پروژه‌های افرادی که باهاشون هم‌عقیده نیستیم کمک کنیم. چه خوب میشه که همهٔ انسان‌ها (نه فقط یک نفر) رو به خاطر دوست داشتن، دوست داشته باشیم. ای کاش یه همچین ارتباطی بین آدم‌ها پیدا بشه. و آزادی همهٔ عقاید تامین بشه.

نکته: پروژه‌های آزاد برای رفع نیاز شکل می‌گیرن. و از دید من در حال حاضر افراد دنیا به آزادی، بیشتر از هر چیز دیگه‌ای نیاز دارن.

## صحبت اصلی
روی این دوتا مقدمه میشه یه تعریفی از دانش آزاد ارائه داد،  یعنی آزادی انسان‌ها و کمک به همدیگه برای داشتن آزادی، رفع نیاز همهٔ افراد با هر اعتقادی و در نهایت رسیدن به سعادت و کامیابی و برداشته شدن همهٔ محدودیت‌ها.

چیزی که من از دانش آزاد می‌خوام اینه، و براش تلاش می‌کنم.
