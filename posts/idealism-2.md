<!-- 
.. title: ایده‌آل‌گرایی، آگاهی و آزادی
.. slug: idealism-2
.. date: 2016-02-28 22:10:16 UTC
.. tags: آزادی, آنارشیسم, دانش آزاد, آگاهی, جامعه, ایده‌آل‌گرایی, free knowledge, idealism, freedom
.. category: 
.. link: 
.. description: 
.. type: text
-->

اگه با نگاه ایده‌آل‌گرایی به دنیا نگاه کنیم، ایده‌آل‌ترین حالت دنیا، وقتی هست که هیچ حکومت یا قانونی وجود نداشته باشه (یعنی هیچ چیزی افراد دنیا رو محدود نکنه) و علاوه بر این مردم بتونن به صورت مسالمت‌آمیز کنار هم زندگی کنن (یعنی افراد آزادی هم‌دیگه رو سلب نکنن). در حال حاضر این تعریف، تصویری از یک دنیای ایده‌آل هست که نمیشه همین الان بهش رسید. دلیلش اینه که رسیدن به این دنیای ایده‌آل دو تا پیش‌نیاز مهم داره:

۱- آگاهی بالای همهٔ افراد

۲- آزادی افراد


رسیدن به پیش‌نیاز اول  یعنی آگاهی بالای همهٔ افراد، بسیار زمان‌بر هست. این که افراد بتونن بدون در نظر داشتن ملیت، عقاید مذهبی، تعصبات خاص و ... کنار هم زندگی کنن و از اون بالاتر بتونن با باورهای مختلف، در کاری با هدف مشترک، با هم مشارکت داشته باشن، و این نیازمند آگاهی بالای افراده. ( [این نوع مشارکت در حال حاضر در گروه‌ها و پروژه‌هایی پیاده شده](https://saeedalijani.github.io/posts/free-knowledg-1.html)، به طور مثال تکمیل محتوای [ویکی‌پدیا](http://en.wikipedia.org/) ([دانشنامهٔ آزاد](https://fa.wikipedia.org/))

پیش‌نیاز دوم همون اقتدارگریزی (آنارشیسم) هست، به این صورت که هیچ نیروی مقتدری، افراد رو محدود یا کنترل نکنه.

میشه گفت دانش آزاد، در راستای [ایده‌ای که در بالا بیانش کردم](https://saeedalijani.github.io/posts/idealism.html)، قرار داره. به طوری که هدف دانش آزاد قرار گرفتن دانش، به صورت آزاد و بدون هیچ گونه محدودیتی در اختیار همهٔ افراده (افزایش آگاهی همهٔ افراد) و نوع همکاری در دانش آزاد بر مبنای مشارکت داوطلبانه است ([آزادی افراد](https://saeedalijani.github.io/posts/individualism_and_free_knowledge.html) در مشارکت). در واقع با تعمیم دانش آزاد در تمام زمینه‌های زندگی انسان‌ها، در راستای رسیدن به این دنیای ایده‌آل حرکت می‌کنیم. دنیایی که هر کس در اون آزاد هست هر کاری انجام بده، اما با آگاهی، خرد و عقلانیت بالا. این انسان به دیگران آسیبی نمی‌رسونه. و روابط و همکاری انسان‌ها بر مبنای مشارکت داوطلبانه باشه. هر [فردی](https://saeedalijani.github.io/posts/big-rock.html) با انجام ۴ کار می‌تونه در این مسیر حرکت کنه:

۱- مطالعه و کسب دانش (بالا رفتن آگاهی فردی)

۲- اشتراک گذاری دانش به صورت آزاد برای همهٔ انسان‌ها (بالا رفتن دانش و خرد جمعی)

۳- تلاش برای آزادی شخصی (در واقع همون اقتدارگریزی و تن ندادن به محدود شدن و مقابله با مواردی که برای شخص محدودیت ایجاد می‌کنن)

۴- تلاش برای آزادی سایر افراد (احترام به آزادی سایر افراد، دفاع از آزادی سایر افراد در مقابل مواردی که آزادی انسان‌ها رو سلب می‌کنن)
