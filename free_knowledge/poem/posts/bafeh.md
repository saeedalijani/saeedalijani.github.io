<!-- 
.. title: بافهٔ مو
.. slug: bafeh
.. date: 2015-11-30 22:54:39 UTC
.. tags: محاوره
.. category: 
.. link: 
.. description: 
.. type: text
-->

زیبایی اون بافهٔ مو

خوابو از این چشما گرفته

دستای من تو باغ یادش

یک خوشهٔ خرما گرفته

.

موهاشو وا کردم دوباره

من زیر اون نخلا نشستم

تا صب من و دستای گرمش

وقت سحر موهاشو بستم

.

هر شب من و تکرار این کار

با این خیال خوب شادم

می‌بینمش اینجا ولی نیست

من عقلمو از دست دادم

.

دستای من خالی خالی

نخل بلند و دست کوتاه

سهم من از شیرینی عشق

یاد و خیال و حسرت و آه

۴ مرداد ۱۳۹۴
