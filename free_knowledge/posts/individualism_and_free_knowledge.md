<!-- 
.. title: فردگرایی و دانش آزاد
.. slug: individualism_and_free_knowledge
.. date: 2015-12-09 16:59:24 UTC
.. tags: individualism, free knowledge, free software, community, دانش آزاد, نرم‌افزار آزاد, فردگرایی, جامعه
.. category: 
.. link: 
.. description: 
.. type: text
-->

دیدگاه غلطی رو نسبت به **فردگرایی** و **نرم‌افزار** آزاد دیدم، به این صورت که بعضی از افراد، نرم‌افزار آزاد رو مخالف فردگرایی می‌دونن. در صورتی که این دیدگاه درست نیست؛ چرا که یکی از مهم‌ترین ویژگی‌های نرم‌افزار آزاد، فردگرایی هست. در جامعهٔ نرم‌افزار آزاد قرار نیست افراد **برای جامعه**، نرم‌افزار بنویسن؛ بلکه قراره برای نیاز **فردی** خودشون نرم‌افزار بنویسن و وقتی برای نیاز خودشون نرم‌افزار نوشتن به صورت آزاد منتشرش کنن، و روش بهتر این که، پروژه رو از همون اول به صورت آزاد ببرن جلو. آزادی صفر و یک نرم‌افزار آزاد هم آزادی‌های کاملاً فردی هستن (آزادی صفر: به هر منظور که می‌خوای استفاده کن، آزادی یک: هر جوری که می‌خوای تغییرش بده) و آزادی دو در مورد کپی کردن نرم‌افزاره و آزادی سه هم میگه حالا که بر اساس نیاز فردی تو نرم‌افزار تغییرات اعمال کردی، اونا رو به صورت آزاد منتشر کن. (این نکته رو هم در نظر داشته باشیم که یه نرم‌افزار می‌تونه نیاز یه فرد یا نیاز مجموعه‌ای از افراد باشه، اما هیچ وقت نمی‌تونیم بگیم که این نرم‌افزار نیاز همهٔ افراد جامعه است؛ و منظور من از فردگرایی به طور مشخص خواستهٔ یک فرد نیست، بلکه می‌تونه خواستهٔ یک گروه از افراد هم باشه. همچینین فردگرایی با تک‌روی تفاوت داره)

نکته‌ای که لازمه همیشه در نظر داشته باشیم اینه که ما -فعالین نرم‌افزار آزاد- قرار نیست **برای جامعه** کار کنیم. قراره تنها **برای خودمون** کار کنیم وفقط انحصار رو کنار بگذاریم و دیگران رو هم از دانشمون بهره‌مند کنیم. به طور دقیق‌تر ما **برای خودمون** و **به نفع خودمون و جامعه** کار می‌کنیم. یعنی کاری که ما برای خودمون انجام می‌دیم، علاوه بر خودمون به جامعه هم نفع می‌رسونه.

این نکته در مورد همه فعالیت‌های آزاد از جمله انتشار محتوای آزاد، فرهنگ و هنر آزاد و به صورت کلی تر دانش آزاد هم درسته. من اگه مقاله یا راهنمایی می‌نویسم اول برای نیاز خودم می‌نویسم. چرا که من یه مطلبی رو می دونم و می خوام ثبتش کنم. وقتی که نوشتم اونو به صورت محتوای آزاد منتشر می‌کنم، تا دیگران هم استفاده کنن، نقدش کنن و بهترش کنن که با این کار سودش به خود من برمی‌گرده. همون طوری که برای نرم‌افزار هم افراد میان و نرم‌افزار آزاد رو توسعه می‌دن، باگ‌هاش رو گزارش می‌کنن و در نهایت باعث پیشرفت نرم‌افزار می‌شن؛ و هر چقدر افرادی که این جوری عمل می‌کنن بیشتر باشن، سود بیشتری نصیب جامعه میشه. میشه گفت دانش آزاد روشیه که با تکیه بر فردگرایی، و بر اساس مشارکت‌های داوطلبانهٔ افراد، می‌تونه که به جامعه و همهٔ آدم‌ها منفعت برسونه.

پیشنهاد دانش آزاد، اینه که تنها برای خودتون به صورت **آزاد** کار کنید، تا علاوه بر خودتون جامعه هم از دانشی که دارید بهره‌مند بشه.

آزاد باشید!