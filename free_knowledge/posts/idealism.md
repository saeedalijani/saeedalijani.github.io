<!-- 
.. title: دردسر ایده‌آل‌گرایی
.. slug: idealism
.. date: 2015-06-08 10:51:35 UTC
.. tags: idealism,ایده‌آل‌گرایی,دانش آزاد,free knowledge
.. category: 
.. link: 
.. description: 
.. type: text
-->

تو این دو سه روز اخیر بحث خیلی خوبی در [لیست پستی بنیاد دانش آزاد](https://groups.google.com/forum/#!forum/iranfsug) شروع شده. عنوان بحث اینه [آیا دانش باید آزاد باشد؟](https://groups.google.com/forum/#!topic/iranfsug/5AAPTO7BXwY) پیشنهاد می‌کنم اگه دنبال یه همچین چالشی هستید این بحث رو بخونید و در صورت تمایل در این بحث مشارکت داشته باشید.

تو این پست نمی‌خوام دربارهٔ این بحث صحبت کنم، چون بهترین جا برای صحبت در این مورد همون لیست پستی بنیاد دانش آزاد هست. تو این پست می‌خوام یه نگاهی به حاشیهٔ این بحث داشته باشم.

اول یه تشکری می‌کنم از همهٔ مشارکت‌کنندگان این بحث. 

منظورم از حاشیه‌ٔ این بحث، نگاه‌های متفاوتی هست که به این مبحث و مباحث این چنینی در زمینهٔ دانش آزاد میشه. به طور مثال یه دیدگاهی هست که این تیپ بحث‌ها رو مفید نمی‌دونه. یه دیدگاهی هم هست که هدفش تخریب این تیپ بحث‌ها و دلسرد کردن مباحثه‌کنندگانه (با توهین، شوخی، تمسخر، صحبت‌های غیرمرتبط و ...). یه دیدگاه دیگه‌ای هم هست که درک درستی از دانش آزاد نداره. و به نظر من علت دو دیدگاه قبلی هم همینه. یعنی نداشتن درک درست نسبت به دانش آزاد. و انسان‌ها دشمن  چیزی هستن که نمی‌دونن. (یا نسبت به چیزی که نمی‌دونن بدبین میشن)

دانش آزاد، ایده‌آل‌گراییه، و اکثر افراد درک درستی  از ایده‌آل‌گرایی ندارن، نقل قول :‌«امروزه هر شخصی که ایده‌آل‌گرایی را تشویق کند با مانع بزرگی مواجه خواهد شد: ایدئولوژی پذیرفته‌شده مردم را متقاعد کرده است که ایده‌آل‌گرایی را به خاطر ”غیر عملی بودن“ نپذیرند.» -ریچارد استالمن- مقالهٔ [چرا گنو/لینوکس؟](http://www.gnu.org/gnu/why-gnu-linux.fa.html)

هدف دانش آزاد اینه که تمام محدودیت‌های دسترسی به دانش برداشته بشه و همهٔ افراد دنیا بتونن به هر دانشی که می‌خوان دست پیدا کنن و از اون مهم‌تر بتونن در تولید اون دانش مشارکت کنن. و این هدف خیلی بزرگیه و یه شبه به دست نمیاد، بلکه با استمرار و تلاش افراد فعال در زمینهٔ دانش آزاد می‌تونیم به این هدف برسیم.

این یک ایده‌آل‌گرایی بزرگه و دردسرش برای افرادی که این هدف رو دنبال می‌کنن اینه که بیشتر افراد درک درستی نسبت به این ایده‌آل و این طرز فکر نمی‌تونن داشته باشن (حداقل تا اون روز که به صورت کامل، در همهٔ زمینه‌ها عملی بشه، البته در زمینهٔ نرم‌افزار آزاد عملی شده) . و صحبت‌ها و کنایه‌های این افراد امکان داره موجب این بشه که خیلی‌ها نتونن حرفشون و ایده‌شون رو مطرح کنن. (رو من یکی که اثر نداری :دی)

اگه شما هم دانش آزاد رو پذیرفتین و هدفتون، هدف دانش آزاده، تنها نیستین، یه انسان ایده‌آل‌گرا اینجا هست که با هیچ صحبت و کنایه‌ای کنار نمی‌کشه، و سعی می‌کنه برخورد دوستانه‌ای با همهٔ آدم‌های دور و برش داشته باشه

پ ن: اگه کسی هم می‌خواد با دانش آزاد آشنا بشه، پیشنهاد می‌کنم [ویکی بنیاد دانش آزاد](http://wiki.lfkf.org/%D8%B5%D9%81%D8%AD%D9%87%D9%94_%D8%A7%D8%B5%D9%84%DB%8C) رو مطالعه کنه، و اگه سوال یا نقدی داره به [لیست پستی بنیاد دانش آزاد](http://wiki.lfkf.org/%D9%84%DB%8C%D8%B3%D8%AA_%D9%BE%D8%B3%D8%AA%DB%8C_-_mailing_list) ایمیل بزنه. از خود من هم می‌تونه سوال کنه: [راه ارتباط با من](http://wiki.lfkf.org/%DA%A9%D8%A7%D8%B1%D8%A8%D8%B1:Saeed)