<!--
.. title: چاه هستی
.. slug: chahe-hasti
.. date: 2023-04-30 15:56:40 UTC
.. tags: غزل
.. category: 
.. link: 
.. description: 
.. type: text
-->


ای در خیال ناب تو عالم شد آشکار

خود را نگاه کردی و آدم شد آشکار

آدم به عیش میوه ممنوعه‌ات رسید

آواره زمین شد و ماتم شد آشکار

چاهی که آدم تو درونش اسیر شد

کار تو است مکر تو کم‌کم شد آشکار

این هستی است چاه عمیقی که کنده‌ای

گفتی و کاف و نون تو آن دم شد آشکار

در عمق چاه آینه‌ای را شکسته‌ای

هر لحظه صورت تو برایم شد آشکار

نوری به آینه زدی و آینه شکست

خود را شکستی و همه عالم شد آشکار

چون خواستی که دیده شوی با نگاه خود

-گنج نهان- تو دیدی و دیدم  شد آشکار

.


۲۰ خرداد



