<!--
.. title: خرابه بی‌در
.. slug: kharabeye_bi_dar
.. date: 2020-07-28 09:55:24 UTC
.. tags:  غزل‌واره
.. category: 
.. link: 
.. description: 
.. type: text
-->


چقدر حوصله داری

که در سیاهی مطلق

نشسته‌ای به تماشا

که شاید از پس آوار

دو چکه نور ببینی

.



خراب کرده تباهی

تمام خانهٔ ما را

چه ناله‌ای‌ست درونش

چه می‌کشد وطن ما

از این جماعت دینی

.



از این جماعت ددخو

که جز پلشتی و زشتی

ندیده‌ایم از آن‌ها

نمانده از وطنت هیچ

چرا خرابه‌نشینی؟

.



نه رنگ و بوی گلی نیست

زباله‌دان شده هر سو

امید داری از این جا

از این خرابِ لجن‌زار

به جز لجن چه بچینی؟

.



نمانده راه گریزی

از این خرابهٔ بی‌در

به جز همین که مداوم

به این نحوس تبهکار

هزار بار برینی

.


۷ مرداد ۹۹
