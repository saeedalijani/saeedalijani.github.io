<!-- 
.. title: چقدر زنده ماندن
.. slug: cheghadr-zendeh-mandan
.. date: 2019-07-19 13:05:14 UTC
.. tags: محاوره
.. category: 
.. link: 
.. description: 
.. type: text
-->

زمینو گرفتن، هوا رو گرفتن

همه اتفاقای ما رو گرفتن

ببین جایگاهی نمونده برامون

یه عده ستمگر نشستن به جامون

به حال خوشی که نمونده خوشیم و

همه لحظه‌ها رو چه بد می‌کشیم و

زمانو به دست کیا ما سپردیم؟

چقد زنده موندیم؟ چقد ما نمردیم؟

چقد زنده موندیم؟ نباید بمیریم؟

از این که به دست شغالا اسیریم

یه عده نوشتن که افیون دینه

ولی حال ما، کار افسون دینه

طلسمه که نفرین شدیم و اسیریم

چقد زنده موندیم؟ نباید بمیریم؟

خود ما طلسمو نوشتیم و حالا

همه چی شده ارث قوم شغالا

چه روزای تاری که پایان نداره

باید ابر رحمت سیاهی بباره؟

کسوف بدون نهایت ندیدم

سیاهی مطلق به غایت ندیدم

بمونم کجا؟ با چه حالی بخندم؟

به این قوم نفرین‌شده دل ببندم؟

ولی پشت این شب دوباره طلوعه

زمان رسیدن، زمان شروعه

زمان رسیدن به روزای خورشید

به امواج آروم دریای خورشید

***





تیر ماه ۱۳۹۸