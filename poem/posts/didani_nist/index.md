<!--
.. title: دیدنی نیست
.. slug: didani_nist
.. date: 2020-01-11 11:55:33 UTC
.. tags: غزل
.. category: 
.. link: 
.. description: 
.. type: text
-->

دیدنی نیست آن چه می‌بینید

که غبار شب است پیوسته

راه خورشید و ماه هم بسته

تو ببین مقتدای وارسته

کار تو، کار دیو دین این است

.


دیو آمد، و فرشتگان مردند

خنده را از میانمان بردند

هر چه بود و نبود را خوردند

کلماتم چقدر افسرده اند

چهره سرزمین چه غمگین است

.


سرزمینم سراسرت خشکی است

و درخت تناورت خشکی است

دیو دین ای که پیکرت خشکی است

حاصل کشت باورت خشکی است

بذر تو، بذر نفرت و کین است

.


حاصل کشت دین تنفر شد

سفره‌ها از غم و بلا پر شد

نان مردم چقدر آجر شد

سفره‌ها هم شبیه آخور شد

این بلایا عوارض دین است

.


دین، زمین را پر از ددان کردی

چه قدر جور این زمان کردی

آه ما را چه بی‌زبان کردی

و زمین را زباله‌دان کردی

چه قدر چهره تو چرکین است

.



و دروغ است، هر چه می‌گویی

بی‌فروغ است هر چه می‌گویی

جیغ بوق است هر چه می‌گویی

کشک و دوغ است هر چه می‌گویی

گفته‌های تو وهم سنگین است

.




منجی و مقتدای تو پوچی است

همه راه‌های تو پوچی است

ابتدا، انتهای تو پوچی است

پوچ مطلق، خدای تو پوچی است

پوچی محض، ذات دین این است

.




آبان ۱۳۹۸
