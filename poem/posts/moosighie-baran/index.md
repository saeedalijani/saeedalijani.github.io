<!-- 
.. title: موسیقی باران
.. slug: moosighie-baran
.. date: 2019-07-19 12:56:47 UTC
.. tags: غزل‌واره
.. category: 
.. link: 
.. description: 
.. type: text
-->

بوی نم باران است

بر پنجره می‌کوبد

این پنجره را وا کن

.


بگذار که باران هم

در خانه برقصد باز

مهمانی باران را

این بار تو بر پا کن

.


باران غزلی تازه است

از شاعر بی‌رنگی

با مصرع هر قطره

هر لحظه آن جاری

نو می‌شود انگاری

این شعر تماشایی‌ست

بنشین و تماشا کن

.



او قاصد دریاهاست

بگذار که دریا هم

در خانه ما باشد

این لحظه زیبا را

تو راهی دریا کن

.


او قاصد دریاهاست

از وسعت و از پاکی

انگار خبر دارد

.


هر لحظه این باران

پرواز کبوترهاست

انگار زمان این بار

پر دارد و پر دارد

.


پرواز کن از خانه

بگذار تو دستت را

در دست من و باران

بگذار که این باران

از خانه ما، ما را

بردارد و بردارد

.




موسیقی باران است

جاریست ندای عشق

از سوی تو می‌بارد

.


۲۰ اردیبهشت ۱۳۹۸

