<!--
.. title: چشم‌به‌راه ماه
.. slug: chashm-be-rahe-mah
.. date: 2024-09-27 17:24:15 UTC
.. tags: 
.. category: 
.. link: 
.. description: 
.. type: text
-->

بی‌تو من آسمانی ندارم

گم شدم من نشانی ندارم

عمر رفت و زمانی ندارم

بی‌حضور تو جانی ندارم

جان من کاش پیشم بیایی

.


من که گفتم شبم، شب‌ترین است

چشم تاریک من آتشین است 

با سیاهی زمانم قرین است

تا نباشی زمان این چنین است

ماه زیبای من پس کجایی؟

.


تو بیا خاک راه تو باشم

من فدای نگاه تو باشم

غصه داری؟ پناه تو باشم

همدم اشک و آه تو باشم

نه تو درد دل را دوایی

.



دل به سویت پیامی فرستاد

بی‌تو در شعله‌های غم افتاد

دل تو را می‌سراید به فریاد

تا بیایی و این محنت‌آباد

گلشنی می‌شود رخ نمایی

.


می‌نویسم برای تو از جان

جان به قربانت ای ماه پنهان

من پریشان، دلم آتش‌افشان

منتظر مانده چشمان گریان


تا بیایی

بیایی 

بیایی 


بیایی

بیا

۶ مهر ۱۴۰۳
