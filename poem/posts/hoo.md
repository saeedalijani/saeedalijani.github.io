<!-- 
.. title: هو
.. slug: hoo
.. date: 2018-10-18 17:18:09 UTC
.. tags: غزل
.. category: 
.. link: 
.. description: 
.. type: text
-->


تو سرآغاز قصه‌ات مرگ است

مرگ زاده‌است مادرت باری

تو پی رود زندگی اما

مرگ در توست جاری جاری

.

مرگ هی زنده می‌شود در تو

زندگی را به سخره می‌گیرد

تو ولی غافلی از این مردن

و به این زندگی وفاداری

.

تو و این زندگی وهم‌آلود

سخت درمانده و اسیرت کرد

دور خود حصر می‌کشی هر روز

بین اوهام خود گرفتاری

.

زیستن لحظه لحظه‌اش مرگ است

غافلی. دلخوشی به وهم و نفس

کار ما در وجود و در عدم است

آی انسان کجای این کاری؟

.

تو به سمت عدم، قدم بردار

خاک شو، پست، عاجز و مأیوس

کبریا و شکوه تو این است

قدمی سوی هو که برداری...

.

۲۶ مهر ۱۳۹۷