<!-- 
.. title: جهان خالی است ۲
.. slug: jahan_khali_ast_2
.. date: 2019-11-01 11:09:34 UTC
.. tags: غزل
.. category: 
.. link: 
.. description: 
.. type: text


گوشه دلگیری و بالشت خیس

گریه کنید آه، زمین خالی است

خانه ویران تو و سیل درد

حال و هوای تو چه بدحالی است

.



چشم تو دریاچه خشکیده آب

در غم دنیای سراسر خراب

آه زمین خالی و هستی سراب

خوب که هستی تو پوشالی است

.


ای خر نو بار ببر هر طرف

آدم بیچاره خر بی‌هدف

کار بکن، عمر تو شد بد تلف

زندگی‌ات خوردن و حمالی است

.


عالم و آدم همه وهم است و خواب

آه زمین خالی و هستی سراب

دور شو از وسعت این منجلاب

گوشه خانه بنشین، عالی است

.


من که نشستم به تماشای ما

نقش گلی هست سراپای ما

نیست گلی در همه دنیای ما

هر چه که دیدیم گل قالی است

.


صورت نقاشی و ما آینه

هستی ما در همه جا آینه

آینه در آینه‌ها، آینه

آینگی آه چه احوالی است

.


اشک روان است و زمین گل شده

ای دل آواره چه حاصل شده

روز و شبت خواندن بیدل شده

گفت که وهم است، جهان خالی است


.

مهر ۱۳۹۸