<!-- 
.. title: آیینه‌رو
.. slug: aeineh-roo
.. date: 2018-02-11 19:26:25 UTC
.. tags: غزل
.. category: 
.. link: 
.. description: 
.. type: text
-->

سال‌ها پیش روبه‌رویم بود

دختری از تبار آیینه

چهره‌ام در دو چشم او افتاد

مثل گرد و غبار آیینه

.


من شدم حیرت و سراپا چشم

چشم او شد تمام هستی من

من نبودم که هر چه بود او بود

جان من شد نثار آیینه

.


مات او بودم و نفهمیدم

که غبار از دو چشم خود برداشت

عاشقش را به باد داد و گذشت

عاشقش بی‌قرار آیینه

.

آی آیینه‌رو کجایی تو؟

دل من سر به سینه می‌کوبد

چشم من شد گلوله آتش

در غم و انتظار آیینه

.

آی آیبنه‌رو کجایی تو؟

شدم آواره زمین و زمان

پی چشم تو هر طرف گشتم

پی کوی و دیار آیینه

`*****`

سال‌ها پیش روبه‌رویم بود

همه جان و آرزویم بود

آینه قصهٔ مگویم بود

آی آیینه عشق دیرینه


۲۰ دی ۱۳۹۶