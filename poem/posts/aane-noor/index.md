<!--
.. title: آنِ نور
.. slug: aane-noor
.. date: 2021-07-13 10:36:34 UTC
.. tags: غزل, غزل‌واره
.. category: 
.. link: 
.. description: 
.. type: text
-->


چه باغ نوری‌ست در تو پیدا

تویی فراسوی آسمان‌ها

چه حیرتی دارد این تماشا

که آن به آن نورپاشی‌ات را



ببینم و در تو غرق باشم

که می‌روم از خودم به نورت

.


و بی‌خود آنگاه در مدارت

بچرخم و غرق در قرارت

تو باشی و چشم نوربارت

سماع دل، رقص این غبارت



برقصم و در برابر تو

بیافتم از مستی حضورت

.


بیافتم از خود به پای چشمت

تو... هستی و ماجرای چشمت

تمام دیدن برای چشمت

و نیست عالم سوای چشمت


که چشم تو گل به گل بروید

تو باغ نوری، تو و وفورت

.



تو نور جانی و جان تویی تو

نگاه تو ناگهان تویی تو

و دیدن بی‌زمان تویی تو

هر آن چه می‌بینی آن تویی تو


هر آن تو حیران این تماشا

هر آن نگاهت، هر آن ظهورت

.



۲۲ تیر ۱۴۰۰
