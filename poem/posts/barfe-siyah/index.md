<!--
.. title: برف سیاه
.. slug: barfe-siyah
.. date: 2020-01-19 13:06:35 UTC
.. tags: مثنوی, غزل‌واره
.. category: 
.. link: 
.. description: 
.. type: text
-->

برفی‌ سیاه بارید

اندوه و آه بارید

یا خون به راه بارید

این حال و روز مرگ است

.


صد رنج در کمین است

افسون شخص دین است

دم‌سردی زمین است

سرما و سوز مرگ است

.



از دشت ناله جوشید

رود زباله جوشید

صد چاه و چاله جوشید

در قعر چاه ماندیم

.


ماندیم... جان هلاک است

خورشید زیر خاک است

هر گوشه‌ای مغاک است

ما بی‌پناه ماندیم

.


گفتیم هر چه خون شد

آواز سرنگون شد

هم واژه واژگون شد

هم شعر رنگ و رو باخت

.


جان جهان: زبان مرد

خون شد زمین، زمان مرد

اندوه نیمه‌جان مرد

اندوه تازه‌ای ساخت

.



دم‌سردی زمستان

در خانه‌های ویران،

از زنده‌های بی‌جان،

اندوه و آه بارید

.


شب پشت شب، همین است

سرما و سوز دین است

وضع هوا چنین است: برفی سیاه بارید

.


۲۹ دی ۱۳۹۸





