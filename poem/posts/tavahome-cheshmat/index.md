<!-- 
.. title: توهم چشمات
.. slug: tavahome-cheshmat
.. date: 2015-11-30 23:06:56 UTC
.. tags: محاوره
.. category: 
.. link: 
.. description: 
.. type: text
-->

من دچار توهم چشمات

اتفاقی که با منه هر شب

مثل روزه تو می‌رسه پیشم

تواتاقی که روشنه هر شب

.

توو سراب نگاه تو غرقم

دست و پا می‌زنم نمی‌بینی

توو نگاه تو خیره میگم باز

این منم این منم! نمی‌بینی؟

.

تووی ذهنم یه ماه پرنوره

قصهٔ خوب بودنت با من

از یه دنیا، یه چی فقط مونده

از تو چشمای روشنت با من

.

تووی اعماق ذهن سرگردون

شعله‌هات با منه که می‌سوزم

وهم خورشید یاد تو هر شب-

روشنه، روشنه که می‌سوزم

.

خیلی وقته شبو نمی‌فهمم

این چراغی که روشنه اینجا

چشممو می‌زنه پر از نوره

وهم چشم تو با منه اینجا

۵ آبان ۱۳۹۴
