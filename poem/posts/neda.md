<!-- 
.. title: ندا
.. slug: neda
.. date: 2019-02-27 08:03:01 UTC
.. tags: غزل
.. category: 
.. link: 
.. description: 
.. type: text
-->

به ندای عشق و طنین او، همه هستی‌ام همه با ندا

چه پر است جانم از این طنین که به گوش من همه جا ندا

چه ندایی و چه لطافتی که شبیه بوی گل است و بس

و مرا رسانده به بیدلی، من و شور مستیِ با ندا

چه حضور و نور خجسته‌ای دل عاشقم چه نشسته‌ای

زده‌است رنگ مبارکی شب و آسمان مرا ندا

چه نگاهی و چه درخششی همه سو تلألوی نور او

همه عالم آینه‌زار او، منِ محو آینه‌ها ندا

چه خوش است بوی گلی که من نفسش کشیده‌ام و تویی

تو ندای عشقی و عطر تو شده چون حضور هوا ندا

همه وقتی و تو زمانمی ضربان قلبی و جانمی

چه تپیدنی چه سروده‌ای، دلم و سرود ندا ندا


۸ اسفند ۱۳۹۸