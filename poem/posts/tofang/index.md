<!--
.. title: تفنگ‌ها
.. slug: tofang
.. date: 2023-04-30 16:09:27 UTC
.. tags: غزل, غزل‌واره
.. category: 
.. link: 
.. description: 
.. type: text
-->

تفنگ‌ها همه از وهم‌اند

تفنگ‌های پر از خالی

در این میانه چه می‌گویند؟

نشانه‌ای که نشان دادند

.


زمین حباب پریشانی‌ست

که در فضا شده سرگردان

به این حباب امان دادند

به هر چه هست زمان دادند 

.


اگر تفنگ حقیقت داشت

که بعد هر طپش تیری

زمین -حباب- می‌ترکید آنگاه

به قلب او ضربان دادند

.


زمین حباب و تفنگ از وهم

جهان چه پر شده از خالی

که هر چه هست همین عشق است

به عشق هستی و جان دادند

.


۲۹ مهر ۱۴۰۱


