<!--
.. title: بزن زخمه‌ای
.. slug: bezen-zakhmeh
.. date: 2023-04-30 16:20:52 UTC
.. tags: غزل, غزل‌واره
.. category: 
.. link: 
.. description: 
.. type: text
-->

بیا و به جانم بزن زخمه‌ای تا

سکوت بلند شبم بر بیافتد

بگردان تو این پرده‌های دلم را

که در جان من شور محشر بیافتد

.


صدا کن مرا ای که لحن صدایت

سرود بهشت است و آواز قدسی

ببر با صدایت دلم را که از وجد

برقصد، بچرخد... و با سر بیافتد 

.


صدا کن مرا تا که شعری بنوشیم

که خشکیده لب‌هایم از آتش شوق 

من و تلخ‌کامی، تو وا کن لبت را

که قند مکرر، مکرر بیافتد 

.


بزن زخمه‌ای تو به زخم دل من

دلم ساز عشق تو شد مثل تنبور

دل ریش‌ریش مرا می‌نوازی؟

که در خلوت خاص دلبر بیفتد

.


تویی دلبرم می‌تپد دل به عشقت

و با هر تپش ناله‌ها دارد این دل

دلم را بخوان تا که شاد و غزل‌خوان

به دل شور و آواز دیگر بیافتد 

.


صدایت زدم شاید این بار شعرم

بپیچد در آفاق و سویت بیاید

بیافتد درون دلت شعر دیدار 

بزن زخمه‌ای شعر بهتر بیافتد 

.


بیا و به جانم بزن زخمه‌ای تا

درون دلم شور محشر بیافتد 

.


۷ اردیبهشت ۱۴۰۲






