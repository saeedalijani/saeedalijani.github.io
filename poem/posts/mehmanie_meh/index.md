<!--
.. title: مهمانیِ مه
.. slug: mehmanie_meh
.. date: 2020-07-14 13:18:14 UTC
.. tags: غزل 
.. category: 
.. link: 
.. description: 
.. type: text
-->


ابتدا بیتی از بیدل:

جهان گل‌کردهٔ یکتایی اوست

ندارد شخص تنها جز خیالات

`***`


صبح مهمانیِ مهت هر سو

رنگ‌ها در تو گم، تماشایی‌ست

غیر گمگشتگی نمی‌بینم

گم شدن در تو عین زیبایی‌ست

.


غیر بی‌رنگی تو رنگی نیست

غرق رنگ تو یک جهان دیدن

دور و نزدیک محو مه، هر جا

مه که این‌جایی است و آن‌جایی‌ست

.


این چه نقشی‌ست هر کجای جهان؟

محو و پیداست، هر چه می‌بینیم

آمد و رفت مه، خیال‌انگیز

این خیالات، ناب و رویایی‌ست

.



-او خودش بود و اوج یکتایی

لحظه‌ای در خودِ خودش گم شد

و جهان در خیال او گل کرد

این خیالاتِ کنج تنهایی‌ست-

.


کاش من هم در این خیال شگفت

با صدای سکوت تو -در تو-

روی این مه به خواب خوش برم

چه سکوتی، چقدر لالایی‌ست

.



۲۴ تیر


