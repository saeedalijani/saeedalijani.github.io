<!--
.. title: برق عشق
.. slug: barghe-eshgh
.. date: 2024-09-14 21:19:03 UTC
.. tags: غزل‌واره 
.. category: 
.. link: 
.. description: 
.. type: text
-->

چقدر گریه کنم تا

که شعله‌های دلم را

به خامشی بکشانم

.


زبانه می‌کشد از من

که برق عشق به خرمن

رسید و من نتوانم

.


دلم بسوز که اینجا 

در این خرابه دنیا

چه دوزخی‌ست جهانم

.


در این جهنم تبدار

و نخ به نخ غم و سیگار

مرا بکش که نمانم

.


دل شکسته خسته

در این خرابه نشسته

بگو که من چه بخوانم

.


دوباره قصه بگو تا

بخوابم و بروم با

پرنده‌های روانم

.


پرنده‌های خیالات

در آسمان محالات

کجاست راحت جانم

.


کجاست آن دم مردن

مرا به خواب تو بردن

نمی‌رسد به گمانم

.


نمی‌رسد که بمیرم

در این خرابه اسیرم

بایست ای ضربانم 

.

۲۲ شهریور 
