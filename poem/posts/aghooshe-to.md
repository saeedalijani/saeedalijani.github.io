<!-- 
.. title: آغوش تو
.. slug: aghooshe-to
.. date: 2019-03-17 10:51:40 UTC
.. tags: رباعی, رباعی پیوسته
.. category: 
.. link: 
.. description: 
.. type: text
-->


آغوش تو آسمان پرواز من است

دروازه زندگی و آغاز من است

حیرت‌کده‌ای باز شده در بر من

چشم تو کلید این در باز من است

.


هر لحظهٔ با تو آسمان روشن‌تر

با چشم تو گویا که جهان روشن‌تر

ای روشنی چشم و دل و جانم تو

هر لحظه در آغوش تو جان روشن‌تر

.

چون منظرهٔ جنگلِ در مه پنهان

یا مثل طراوتی که دارد باران

یا مثل درخشندگی چشمه و نور

آغوش تو زیبایی محض است هر آن

.


هر آنِ تو آواز شگفتی ست مرا

حیران توام محو تو و محو صدا

آواز نفس‌هات، صدای قلبت

آغوش تو موسیقی ناب است ندا

.

۲۴ اسفند ۱۳۹۷