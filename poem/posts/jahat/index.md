<!--
.. title: جهت
.. slug: jahat
.. date: 2020-06-02 07:20:15 UTC
.. tags: غزل 
.. category: 
.. link: 
.. description: 
.. type: text
-->


جهت، جهت، جهت دیدن نگاه تو است

و راه‌های جهان هر چه هست راه تو است

چه روشن است، چه راهی، نگاه ماه تو است

که شش جهت به نگاهت مزین است آری

.



جهت جهت همه دور مدار چشم تو ایم

سعادتی‌ست که هر دم کنار چشم تو ایم

کنار چشم تو اما خمار چشم تو ایم

که آن چه را که ندیدیم، دیدن است آری

.


جهت جهت همه جا ردی از عبور تو است

هوا و عطر تو هر جا، جهان وفور تو است

شمیم عالم امکان گل حضور تو است

که شش جهت همه باغ است و گلشن است آری

.



جهت جهت همه جا مه، که محو کوی تو ایم

چه قدر منظره زیباست، روبه‌روی تو ایم

تو هستی و همه جا ما در آرزوی تو ایم

که رنگ آینه‌ها از تو روشن است آری

.


جهت جهت همه سو سوی بی‌مکان تو است

و هر چه هست در آغوش و در میان است

جهان چه خانه گرمی که در امان تو است

حضور تو همه دم امن و مأمن است آری

.




جهت جهت همه چشمیم و دیدگان تو ایم

نگاه کن به خودت باز ما عیان تو ایم

که شش جهت همه شعر است ما زبان تو ایم

هر آن چه هست، همین از تو گفتن است آری

.


.



۲ خرداد ۱۳۹۸
