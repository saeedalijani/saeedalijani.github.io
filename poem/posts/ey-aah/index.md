<!--
.. title: ای آه
.. slug: ey-aah
.. date: 2021-05-19 09:51:28 UTC
.. tags: غزل, غزل‌واره
.. category: 
.. link: 
.. description: 
.. type: text
-->


غرق آه است روز ما شب ما

بی‌قرار است شعله و تب ما

آه دود دل است مطلب ما

آه نام تو است بر لب ما

دم به دم بر زبان ما ای آه

.



دل سوزان و دود حاصل دل

آه دود است خشت منزل دل

روشن از توست شمع محفل دل

آتش تو نشسته در دل دل

خوش نشستی به جان ما ای آه

.


دل سرای تو است، مقدم تو

می‌زنی آتش آه از دم تو

که شرار است عهد محکم تو

چه کنم آه و آه با غم تو

غم و دردت از آن ما ای آه

.


دل ویران ماست همدم غم

دل آتش‌گرفته محرم غم

عالم ما شده‌است عالم غم

آه نام تو است، این همه غم

پر شد از تو جهان ما ای آه

.


۱۵ اردیبهشت ۱۴۰۰
