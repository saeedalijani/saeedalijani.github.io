<!--
.. title: دیدنی
.. slug: didani
.. date: 2021-08-31 09:43:59 UTC
.. tags: غزل, غزل‌واره
.. category: 
.. link: 
.. description: 
.. type: text
-->


باز آواز توست در گوشم

عالم آواز تو چه آوازی

چه قدر شعر تو شنیدنی است

.


ای درخشنده چشمه خورشید

تو سرآغاز هر چه دیداری

جاری از توست هر چه دیدنی است

.



از تو آتش به جان من افتاد

شمعم و چشم‌های من یک ریز

تا فنایت شوم چکیدنی است

.



شبنم باغ دیدنت این اشک

سوی خورشید می‌پرد، تا تو

قطره بی‌بال و پر پریدنی است

.



از تو سنگین شده‌است چشمانم

بار هستی‌ست روی دوش نگاه

بار هستی تو کشیدنی است

.


دیدن است آه رنج‌دیدن ما

دیدن توست هر چه می‌بینیم

طعم رنج تو هم چشیدنی است

.



من در آغوش آسمان تو ام

پر کاهی که می‌رود با باد

چه قدر دیدن تو دیدنی است


.


۸ شهریور ۱۴۰۰





