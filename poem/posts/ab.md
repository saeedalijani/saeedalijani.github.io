<!-- 
.. title: آب
.. slug: ab
.. date: 2018-06-28 18:58:20 UTC
.. tags: غزل‌واره
.. category: 
.. link: 
.. description: 
.. type: text
-->


زندگی حد فاصل ابری است-

-تا زمین و

تمام آدم‌ها-

-قطرات عجول باران اند

.

قطرات عجول هر باران

تا بیایند زندگی بکنند

به زمین خورده‌اند و بی‌جان اند

.

به زمین خورده‌اند پیش از ما

قطرات عجول باران‌ها

زیر انبوه خاک پنهان اند

`***`

بین این قطره‌های سرگردان

چند قطره به فکر دریایند

پی یک رود جاری اند آن‌ها

.

پی رودند و غرق حیرانی

و به دریا فقط می‌اندیشند

تا هم می‌رسند حیران‌ها-

-جمع یک قطره با یکی دیگر: می‌شود یک، دو حاصل آن نیست

جاری عشق حاصل آن‌هاست

.

قطره‌ها رود می‌شوند و سپس

می‌رود رود و می‌شود دریا

قطرهٔ خرد، معنی دریاست

`***`

کاش می‌شد منِ معلق هم

زودتر غرقه در خودم بشوم

که درون خودم چه آبادم


`***`

شعر هذیانِ مستی من بود

نشئه‌ام «نشئهٔ ازل دارم»

مستم و «می‌پرست ایجادم»


.

۷ تیر ۱۳۹۷

.

اشاره‌ای به دیالوگی از فیلم نوستالژیا ساختهٔ آندری تارکوفسکی: «یک قطره + یک قطره، یه قطرهٔ بزرگ‌تر رو درست می‌کنه، نه دو قطره.»

بند آخر اشاره‌ای به مطلع غزل «می‌پرست ایجادم، نشئهٔ ازل دارم» از حضرت بیدل
