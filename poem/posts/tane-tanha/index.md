<!--
.. title: تن تنها
.. slug: tane-tanha
.. date: 2024-12-04 02:24:50 UTC
.. tags:  غزل, غزل‌واره
.. category: 
.. link: 
.. description: 
.. type: text
-->


این روزهای آخر بودن را

یخ می‌زنم چقدر تنم سرد است 

می‌میرم و برای تن لختم

ای کاشکی کاشکی کفن باشد

.


امشب بباف پس کفنم را تو

با دست‌های نازک و گلگونت

تا عطر دست‌های تو در گورم

همراه غربت تن من باشد 

.


با چشم‌های تو که ندیدم من

آغوش تنگ ماست وطن ما را

ای کاش زندگی پس از مردن

با تو مرا قرار و وطن باشد

.

در غربتی که بی‌تو نشستم من

اینجا هجوم حسرت دیرینه‌است

ای فصل نو شدن تو نمی‌آیی؟

تا گل بروید از تو چمن باشد

.


من خسته ام شکسته و تاریکم

این تن توان ندارد و می‌میرد 

جانم تویی که بی‌تو تنم تنهاست 

آغوش باز کن تو و من باشیم

یک تن شویم یک دل و تن باشد

.


پاییز ۱۴۰۳
