<!-- 
.. title: بهار بانو ۳
.. slug: bahar-banoo-3
.. date: 2018-03-19 08:23:06 UTC
.. tags: غزل‌واره, غزل
.. category: 
.. link: 
.. description: 
.. type: text
-->


کنار سبزه و سیب انتظار تکراری

دوباره آمدن نوبهار تکراری

دلم که وا نشد از دیدن درخت و چمن

ندیده ذوق در این برگ و بار تکراری

نوشت سال جدید و زمین ما نو شد

کجاست نو شدنی در مدار تکراری؟

زمین به وسعت هیچ است! شهر بازی ماست

نشسته‌ایم کجا؟ در قطار تکراری

`*****`

و من اسیر قافیه‌ام! این حصار تکراری

غبار غصهٔ دل را غزل نمی‌راند

بهار مثل زنی بی‌وفاست، می‌دانید؟

که سال سال می‌آید ولی نمی‌ماند

.

۲۸ اسفند ۱۳۹۶
