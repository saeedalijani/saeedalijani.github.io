<!-- 
.. title: رفتی
.. slug: rafti
.. date: 2019-04-06 14:19:10 UTC
.. tags: غزل
.. category: 
.. link: 
.. description: 
.. type: text
-->

رفتی و سیل اشک مرا غرق کرد و برد

جان جهان گرفته شد و هر چه بود مرد

رفتی... بهار عمر مرا برده‌ای و من

این ناشکفته غنچه خزان دیده و فسرد


رفتی شکست آن که حریفش نبود کوه

بالای بیستون سر عاشق به سنگ خورد


رفتی و آه گریه مرا در خودش گرفت

دلتنگی تو ابر دو چشم مرا فشرد


رفتی و این غبار شد آواره خیال

دستت به باد، گردِ وجود مرا سپرد


رفتی و نور خانهٔ آیینه رفت و رفت

رفتی و نور جان مرا رفتن تو برد


۱۷ فروردین ۹۸
