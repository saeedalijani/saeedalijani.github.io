<!--
.. title: ای شب
.. slug: ey_shab
.. date: 2020-02-09 22:34:55 UTC
.. tags: غزل, غزل‌واره 
.. category: 
.. link: 
.. description: 
.. type: text
-->

محو شد ماه گوشه‌ای خوابید

باز نور سیاه شب تابید

چه قدر خوش رسیده‌ای ای شب

.


مطلق بی‌کرانگی رنگت

نغمه‌ها در سکوت آهنگت

واجد هر پدیده‌ای ای شب

.


در تو پیداست هر چه پنهان است

چشمه محویت درخشان است

عالمی را گزیده‌ای ای شب

.


و حضورت زبان بیداری است

عالمی شعر در دلت جاری ست

چه بلندی، قصیده‌ای ای شب

.



هر کجا عالم تماشایات

و جهان پر شد از نفس‌هایت

به جهان جان دمیده‌ای ای شب

.


تو قدم می‌زنی، عبورت غیب

هستی و نیستی، حضورت غیب

در وجودت چه دیده‌ای ای شب-

-که در آیینه‌ها شدی پیدا

و بر این بوم هیچ، یعنی ما

نقش هستی کشیده‌ای ای شب

.


۲۰ بهمن ۱۳۹۸
