<!-- 
.. title: شب بارش نور
.. slug: shabe-bareshe-noor
.. date: 2016-05-14 16:44:38 UTC
.. tags: غزل
.. category: 
.. link: 
.. description: 
.. type: text
-->

به هر جا درخشیده مهتابِ خوبت

-سپیدی شب- چهرهٔ نابِ خوبت

شبِ روشنی که تو در آن نشستی

.

شب روشنی که شدم بی‌قرارِ-

-تلألو از اندام الماس‌وارِ-

-تو ای بهترین گنج در کُنجِ هستی

.

تو زیبایی مطلقی! خوش به حالت!

تو و چشمهٔ چشم‌های زلالت

چرا چشم خود را تو یک پلک بستی؟

.

تو ای دختر شب که از جنس نوری!

تو هر لحظه هستی، ولی دورِ دوری!

بگو تو کجایی که همواره هستی؟

.

شب زندگی یا همین عمرِ کوتاه

همان داستانِ پلنگِ من و ماه (۱)

همیشه به سویت جهید و تو جستی...


۲۵ اردیبهشت ۱۳۹۵، ساعت ۲۱

***

۱: حسین منزوی

خیال خام پلنگِ من، به سوی ماه جهیدن بود

