<!--
.. title: مریم کجایی
.. slug: maryam-kojaie
.. date: 2023-04-30 16:23:10 UTC
.. tags: غزل, غزل‌واره
.. category: 
.. link: 
.. description: 
.. type: text
-->

مریم کجایی که بی‌تو

من در شب تار و گنگم 

شاید که خورشید فردا

ما را بگیرد در آغوش

من بی‌قرار تو هستم 

.


او را صدا می‌کنم باز

اویی که چشمان ما را

با یکدگر آشنا کرد 

ما را نکرده فراموش؟ 

چشم‌انتظار تو هستم 

.


مریم بیا روبه‌رویم

با چشم‌هایت بگو باز

هر چه درون دلت هست

چشمان من می‌شود گوش

من رازدار تو هستم

.



من در هوای وصالت

ناگاه دیدم رسیدی 

چشمان تو پیش رویم 

در فکر تو رفتم از هوش

آیا کنار تو هستم؟

.


دل رنگ یاقوت سرخ است

می‌سوزد از دوری تو

در بی‌صدایی دل باز

گفتم به دل «خون شو مخروش»

گر چه خمار تو هستم

.


باری به دوشم نشسته

باری که افکندنی نیست

شاید نیایی ولی باز 

با بار عشق تو بر دوش 

من رهسپار تو هستم 

.

۸ اردیبهشت ۱۴۰۲


