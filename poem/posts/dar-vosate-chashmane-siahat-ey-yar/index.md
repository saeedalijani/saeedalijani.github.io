<!-- 
.. title: در وسعت چشمان سیاهت ای یار...
.. slug: dar-vosate-chashmane-siahat-ey-yar
.. date: 2018-11-13 20:11:26 UTC
.. tags: رباعی, رباعی پیوسته
.. category: 
.. link: 
.. description: 
.. type: text
-->



آه از شب موهای سیاهت ای یار

ابری است هوا کو رخ ماهت ای یار

در چشم سیاه خود مرا فانی کن

آتش بزنم! برق نگاهت ای یار

.

در چشم سیاه خود مرا جاری کن

ای عشق! من شب‌زده را یاری کن

در وسعت چشمان سیاهت فجر است

باری تو نگاه کن به من! کاری کن

.

در وسعت چشمان سیاهت نور است

اما چه کنم چه قدر دور و دور است

تاریک شدم کجاست چشمت ای یار

عمری است که بی چشم تو چشمم کور است

.

تاریک شدم کجاست ماهت ای یار

من مانده‌ام و یاد نگاهت ای یار

عمری است نگاه من به مشرق خیره است

عمری است نشستم سر راهت ای یار

.

۲۲ آبان ۱۳۹۷
