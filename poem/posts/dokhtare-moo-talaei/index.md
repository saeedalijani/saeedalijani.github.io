<!-- 
.. title: دختر موطلایی
.. slug: dokhtare-moo-talaei
.. date: 2017-10-25 11:33:57 UTC
.. tags: چارپاره
.. category: 
.. link: 
.. description: 
.. type: text
-->


آه پوشانده آسمان مرا

تیرگی و هوای غم با اوست

پشت ابرهای یأس و دلسردی

دختر موطلای زیباروست

.

دختر موطلایی زیبا

آسمان کاش باز می‌شد! نه؟

در نگاهم تو می‌درخشیدی

قصه ما دراز می‌شد! نه؟

.

قصه اما برای من تلخ است

تو چه قدر از نگاه من دوری

من در این دخمه سیاه و نمور

تو شهنشاه قصر پرنوری

.

های در قصر نور می‌رقصی

در دلم حسرت و غمی جانکاه

روزگارم سراسرش دوزخ

آه از این روزگار بی تو سیاه

.


آه از این روزگار و صدها آه

دل من بی تو مرده. بدبخت است

دختر موطلایی زیبا

زنده ماندن در این زمان سخت است

.

۲۴ مهر ۱۳۹۶