<!--
.. title: سرایش خون
.. slug: sorayeshe_khoon
.. date: 2020-09-27 12:00:25 UTC
.. tags: رباعی, رباعی پیوسته 
.. category: 
.. link: 
.. description: 
.. type: text
-->


هستی! به همه زخم زدی طی زمان

خون همه را ریخته‌ای، قاتل جان

خون می‌رود آهسته و تن‌ها همه زرد

هر لحظه جهان، سرایش فصل خزان

.



هستی! به همه زخم زدی دلگیریم

ما ریزش پاییز تو را تعبیریم

خون می‌رود از زخم همه تا دم مرگ

آهسته آهسته همه می‌میریم

.




هستی به همه زخم زدی بی‌پروا

هر صبح قیامتی تو کردی برپا

خون همه را ریخته‌ای می‌بینی؟

صبح و شفق تیغ تو یعنی تن ما*

.

`* «هستی دم تیغی‌ست که خون همه کس ریخت» از بیدل دهلوی`

.

۶ مهر ۱۳۹۹
