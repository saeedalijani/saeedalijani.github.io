<!--
.. title: بی‌آسمان
.. slug: bi-aseman
.. date: 2024-09-27 17:21:36 UTC
.. tags: غزل‌واره
.. category: 
.. link: 
.. description: 
.. type: text
-->


هوای خانه گرفته آری

دریچه‌ای باز کن که باری

که در هوای تو من بمانم

.


شب است و تارم بدون نورت

نفس ندارم که بی‌حضورت 

بریده شد باز هم امانم 

.


کجایی ای آسمان روشن

مرا ببر تا خودت به گلشن

و یا بیا با تو تا بخوانم 

.


بخوانم از دفتر نگاهت 

نگاه ماهت نگاه ماهت

بتاب بر من به آسمانم

.


که بی‌تو دل آسمان ندارد

دل فسرده که جان ندارد

بیا تویی جان من جهانم 

.


در این شب خسته این شب تار

برای چشمت نوشتم ای یار 

فدای تو چشمان تو دل من

فدای چشمان توست جانم 

.

۱ مهر ۱۴۰۳ ساعت ۱ بامداد 
