<!--
.. title: پنجره‌های رنگی
.. slug: panjarehaye-rangi
.. date: 2021-05-03 13:03:42 UTC
.. tags: سپید
.. category: 
.. link: 
.. description: 
.. type: text
-->


خورشید

در دل خانه‌ای‌ست پر از پنجره

پر از شیشه‌های رنگی

پنجره‌ها

قاب‌های تماشا

هر کدام رنگی دارند برای خود

چه قدر رنگ می‌درخشد

هر نگاه حیران پنجره‌ای

شیفتهٔ رنگی

و تو که پشت پنجره‌هایی

خورشیدی و بی‌رنگ

درخشنده تویی

چقدر رنگ می‌تابانی

هر فرد

تو را به رنگی می‌بیند

به نامی می‌خواند

این همه تویی و این همه تو نیستی

.


خورشید!

چه کسی تو را از پنجره شفاف دیده‌است

رنگ بی‌رنگ تو را

اگر ببیند

محو می‌شود

که چه قدر نوری

نیست می‌شود

چه قدر هستی

چه قدر هستی و ما نیستیم

.



خورشید!

در دل خانه‌ای پر از پنجره

پر از شیشه‌های رنگی

ما هم پنجره‌ایم

تویی که بر ما می‌تابی

درخشان از توایم

ما همه توایم

ما همه تو نیستیم

.


۱۲ اردیبهشت ۱۴۰۰

