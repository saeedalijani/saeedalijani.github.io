<!-- 
.. title: قفل بی‌کلید
.. slug: ghofle_bi_kelid
.. date: 2019-08-01 09:48:16 UTC
.. tags: غزل‌واره
.. category: 
.. link: 
.. description: 
.. type: text
-->


له‌ کرده‌است ما را

زیر هجوم ساطور

این دین سرد و بی‌نور

ماها شکست خوردیم

آری شکست! بدجور

جز تیرگی ندیدیم

.


ما را قفس‌نشین کرد

کنج‌ قفس چه شیریم

اما چه سود اسیریم

از هر طرف که رفتیم

از هر طرف اسیریم

از زندگی چه سیریم

ما کودکان پیریم

از زندگی بریدیم


.

دستان ما شکسته

پاهای ما چه خسته

ما گنگ و لال ماندیم

هر شب جنازه‌ای را

تا تخت خود کشاندیم

دریاست‌ نام ما، حیف

دریا به گل نشسته

ما راه‌های بسته

ما قفل بی‌کلیدیم


.

مرداد ۱۳۹۸
