<!--
.. title: دم
.. slug: dam
.. date: 2021-01-30 11:11:46 UTC
.. tags: غزل, غزل‌واره
.. category: 
.. link: 
.. description: 
.. type: text
-->


کجاست آن نی مولانا

بنالد از دل من هر دم

که در زمانهٔ بی‌دردی

شکسته سازِ پر از دردم

.


در این زمانهٔ پرجنجال

تن هر آه نحیفم آه

میان همهمه‌ها له شد

تو را هر آن که صدا کردم

.



در این زمانه، در این عسرت

در این سیاهیِ بی‌شعری

تو را نوشته‌ام ای خورشید

به دور نام تو می‌گردم

.



در این زمانهٔ دم‌سردی

که اشک چشمه شد و یخ زد

دمت حیات دلم ای شمس

بِدم که از همه دلسردم

.



تمام درد من از این است

هنوز بوسهٔ تیغت را

به گردنم نزدی حیف

مرا دوباره نکن طردم

.



در این زمانهٔ بی‌شوقی

مرا صدا کن و بسمل کن

منی که گردن و جانم را

برای تو تیغ آوردم

.


بیاور آن دم بران را

که تشنهٔ دم مستان است

دم تو گرم و شرابت نوش

ببر گلوی مرا در دم

.


۹ بهمن ۱۳۹۹
