<!--
.. title: باشد
.. slug: bashad
.. date: 2024-09-14 21:21:24 UTC
.. tags: غزل‌واره, غزل 
.. category: 
.. link: 
.. description: 
.. type: text
-->

پُکِ آخر به آخرین سیگار

شاید این واپسین نفس باشد

تن من هم بسوزد و این بار

روز پایان این قفس باشد 

.


روزها دود شد سیاهی شد

حاصل عمر هم تباهی شد

جان من سوی درد راهی شد

کاش می‌شد که رنج بس باشد

.


کاش خورشید من بیایی تا

گرمی جان من شوی اینجا 

من درختی که بی‌تو در سرما

کاش نور تو دسترس باشد

.


تلخ شد بی‌تو هر چه می‌جویم

بوی دود است و باز می‌بویم

من چرا شعر تازه می‌گویم؟

وقتی این شعر تازه گس باشد 

.



می‌نشینم دوباره با سیگار 

در خیال تو و تو و دیدار

با تو گفتم تو هم بگو این بار

«با تو ام من» بگو تو پس «باشد»

.


۲۳ شهریور 




