<!--
.. title: وحشت هستی
.. slug: vahshate-hasti
.. date: 2020-11-29 14:54:45 UTC
.. tags: غزل, غزل‌واره 
.. category: 
.. link: 
.. description: 
.. type: text
-->

توپ شیطانکی به دستت بود

شیطنت کردی از سرای عدم

پرت کردیش سوی ملک وجود


-وحشت زندگی پدید آمد

.



توپ شیطانک پریشانت

می‌پرد هر زمان به هر سمتی

تا دوباره به دست تو برسد


-در دلم اندکی امید آمد

.


آه اما از این پریدن‌ها

 کنج آرامش تو حاصل نیست
 
سر ما می‌خورد به صد دیوار


-باز هم وحشتی جدید آمد

.


خانه بی‌خانه‌ایم و آواره

درد بی‌خانمانی ما را

غیر کنج عدم دوایی نیست


-سوی تو ناله‌ای شدید آمد

.


ما گم و گنگ در غبار وجود

آه ما را بیا و پیدا کن

تا بمانیم در برت ای یار


-تا بخوانیم روز عید آمد

.


جمعه  ۷ آذر ۱۳۹۹


