<!-- 
.. title: روح شبگرد
.. slug: roohe-shabgard
.. date: 2016-06-13 17:05:53 UTC
.. tags: غزل
.. category: 
.. link: 
.. description: 
.. type: text
-->

درد دارم که شدتش کم نیست...

درد من، دردِ روحِ شبگرد است

هیچ دردی شبیه دردم نیست...

روح من با خودش چه بد کرده است

.

به هوای تو روح من پر زد...

در هوایی که سخت می‌لرزد...

عاشقت بود و گفت: می‌ارزد

حیف بدون بدون تو سرد است

.

غصهٔ این هوا مرا آزرد

روحم از بادها لگد می‌خورد

بیدِ مجنونِ جان من می‌مرد...

جان من نیمه، حال من زرد است

.

نیمه‌جانم! وجود من خون شد...

آسمان کبود من خون شد...

آه بود و نبود من خون شد...

آه بود و نبود من درد است

.

باز خون از ترانه می‌ریزد

لختهٔ عاشقانه می‌ریزد

قافیه بی‌بهانه می‌ریزد

شعر من مثل من زمین خورده است!

.

آی «مجنونِ بید» در طوفان!

آی روح و روان سرگردان!

آی باران خون بی‌پایان!

در جوانی جوانه پژمرده است!

.

آخر قصه‌ای که توفانی ست

روح و تنها و خواب طولانی ست

هیچ دردی شبیه دردم نیست

روحم از دست عشق آزرده است

۲۴ خرداد ۱۳۹۵