<!-- 
.. title: بهار بانو
.. slug: bahar-banoo
.. date: 2015-11-30 22:23:26 UTC
.. tags: غزل
.. category: 
.. link: 
.. description: 
.. type: text
-->

ببین که عطر تنت را قشنگ می‌بویم

دقایقی که نشستی دوباره پهلویم

بهار باز رسیدی که عاشقت بشوم

رسیدن تو مبارک! بهار بانویم!

منم برابر چشمان ناز و سرسبزت

میان باغ نگاهت ترانه می‌گویم

تنت طبیعت بکر است و من چه سرگردان-

-برای لمس تنت راه چاره می‌جویم

چه بوسه‌ای! غزلم را به دشت گل بردی

لب تو مثل شقایق شکفته بر رویم

دوباره مست تو ام در بهشت آغوشت

دوباره عطر تنت را قشنگ می‌بویم...

چهارشنبه ۲۸ اسفند ۱۳۹۳

