<!--
.. title: آسمان در قفس
.. slug: aseman_dar_ghafas
.. date: 2020-01-11 12:07:27 UTC
.. tags: غزل‌واره
.. category: 
.. link: 
.. description: 
.. type: text
-->

آسمان را در قفس انداختی

زندگی را از نفس انداختی

چون که دیدی این پرنده جان ماست

تیر در دست و ... سپس انداختی

سوی ما بیچارگان شلیک کن

خانه خورشید را تاریک کن

.




نفرتی، ترسی، سراپا کینه‌ای

مقتدای دین سراسر باختی

خانه‌ات ویران که در هر گوشه‌ای

آمدی ویرانه‌هایی ساختی

زندگی را کشته‌ای، ما را بکش

آخرین پرواز دل‌ها را بکش

.



هرزه‌جولانی، بلاخیزی ببین

چون به کِشت مرگ و غم پرداختی

داس در دست تو داس کشتن است

هر درختی را که بود انداختی


آفتی و در جهان افتاده‌ای

شاه‌زالویی به جان افتاده‌ای

.


از نگاهت ظلم می‌بارد فقط

سوی ما ای قاتل دل، تاختی

تا که دیدی زندگی در جان ماست

جان ما را در قفس انداختی


مقتدای دین سراسر ظلمتی

محنتی و محنتی و محنتی

...


۲۱ دی ۱۳۹۸ در اندوه سقوط هواپیما...
