<!--
.. title: اردیبهشت
.. slug: ordibehesht
.. date: 2021-05-03 12:52:46 UTC
.. tags: غزل, غزل‌واره
.. category: 
.. link: 
.. description: 
.. type: text
-->


اردیبهشت، چشم تو را بر زمین نوشت

یعنی زمین شبیه نگاه تو شد، بهشت

رنگین نگاه توست که گلزار شد، ببین

.


بی‌رنگی و هر آنچه که رنگی‌ست نور تو

آیینه‌ایم، این همه صورت ظهور تو

نقش تو است هر چه پدیدار شد، ببین

.

نقاشی جهان، قلمش پلک باز تو

پلکی گشوده‌ای همه جا نقش راز تو

چشمی به هم زدی... عدم آثار شد، ببین

.


شعر جهانی و همه دیوان ناب تو

این شعر هم تویی، ورقی از کتاب تو

تصویر توست صورت اشعار شد، ببین

.



۳۱ فروردین و آغاز ۱ اردیبهشت ۱۴۰۰

