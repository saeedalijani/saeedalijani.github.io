<!-- 
.. title: آخرِ زمان
.. slug: akhare-zaman
.. date: 2019-07-19 13:07:22 UTC
.. tags: غزل‌واره
.. category: 
.. link: 
.. description: 
.. type: text
-->

چشم وا کن زمین، زمین‌گیر است

آسمان تیره آسمان پیر است

سفره هم از گرسنگی سیر است

ناله ما بدون تاثیر است

ما به آخر رسیده‌ایم اینک

.


چشم وا کن زمین، زمین خورده است

آسمان گوشه‌گیر و پژمرده است

باد بود و نبود را برده است

غصه دل‌های شاد را خورده است

راه را بسته دیده‌ایم اینک

.


راه فردا به رویمان بسته

ای اسیری! در زمان بسته

آسمان خسته آسمان بسته

هر چه بود از جهانمان جسته

تو بگو مقتدای وارسته

تو چه کردی؟ بریده‌ایم اینک

.



تو بگو ای خدای خودخوانده

ای عذاب و بلای وامانده

که حضور تو نور را رانده

تیرگی را چشیده‌ایم اینک

.



اینک از پشت پنجره هر بار

چشم ما رو به صحنه‌ای غم‌بار

با نماهای کار آخر تار

اسب تورین و این زمانهٔ تار

کنج‌ ظلمت خزیده‌ایم اینک
.



روز روشن ندیده‌ایم آری...

ما به آخر رسیده‌ایم آری...


.


* اشاره‌ای به فیلم اسب تورین آخرین ساختهٔ بلا تار
.

تیر ماه ۱۳۹۸


