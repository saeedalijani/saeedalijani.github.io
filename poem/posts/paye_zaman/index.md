<!-- 
.. title: پای زمان
.. slug: paye_zaman
.. date: 2019-11-01 11:05:42 UTC
.. tags: غزل
.. category: 
.. link: 
.. description: 
.. type: text
-->


در عالم گلاگل حیرت‌نگاه من

زیبایی تو است که آغاز می‌شود

وقتی که خنده‌های تو گل می‌کند ندا

چشمم به روی دشت گلی باز می‌شود

.



پای زمان رسیده به آغاز ماه مهر

اما درون عالم زیبایی‌ات ندا

هر چار فصل جلوه ناب است نزد تو

هر فصل از نگاه تو آغاز می‌شود

.


هر شاعری که آمده از تو نوشته‌است

بیدل به یاد جلوه چشم تو شعر گفت

شاعر شده‌است عالمی اما ندا ببین

شعر نگاه توست که ممتاز می‌شود

.


من شاعرم، تمام من آیینه تو است

در من تو شعر ناب خودت را ببین ندا

دیدی چه عالمی‌ست وجودت، چه عالمی

خورشید ذات‌ توست، جهان‌ساز می‌شود

.


وقتی که شعر ناب تویی مقطع غزل

زیبایی تو است که آغاز می‌شود

وقتی که خنده‌های تو گل می‌کند ندا

چشمم به روی دشت گلی باز می‌شود

.


پای زمان رسیده ...

.

۶ مهر ۱۳۹۸