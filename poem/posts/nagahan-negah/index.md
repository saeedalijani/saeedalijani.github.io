<!--
.. title: ناگهان نگاه
.. slug: nagahan-negah
.. date: 2021-06-26 09:42:50 UTC
.. tags: غزل‌واره, غزل
.. category: 
.. link: 
.. description: 
.. type: text
-->



وطنم نگاه... نگاه تو


چه خوش است در تو سکون من

من و بی‌خودی، تو جنون من

من و آنِ مستی در برت

چه خوش است خلسه منظرت


-چه خوش است آن نگاه تو

.


تو خوشی که منظر دیدنی

و تو آسمان پریدنی

چه بلندمنظری ای وطن

که نگاه غرق جنون من


-شده پرزنان نگاه تو

.


دلم آن پرنده که هر زمان

شده آشیانه‌اش آسمان

به هوای جان تو محو و گم

و در آسمان تو محو و گم


-که در آسمان نگاه تو...

.



همه محو منظر روشنت

و کجاست طاقت دیدنت

که تو ذات نوری و نور ذات

و نگاه من شده ماتِ مات


-همه ناتوان نگاه تو

.


وطنم نگاه تو ای تو نور

من و حیرت و تو و این حضور

تو و نور گلشن دیدنت

من و آنِ دیدن دیدنت


-من و ناگهان نگاه تو

.


خرداد ۱۴۰۰
