<!--
.. title: تهران من - فلسفهٔ آه
.. slug: tehrane-man-1
.. date: 2023-08-19 17:29:42 UTC
.. tags: غزل, غزل‌واره
.. category: 
.. link: 
.. description: 
.. type: text
-->


تهران من کجاست لبخندت

آن روزهای روشن چون قندت

ماییم و تلخی شب و دربندت

این هم شبت چقدر بی‌ماهی

.


شب‌های زنده تو کجا رفتند

در جاده‌های مرگ تو تا رفتند

از ما جدا شدند و جدا رفتند

با من بگو چرا تو پر از راهی؟

.


ای جاده‌های تو همه بی‌پایان

آوارگی‌ست با من بی‌سامان

آوار توست بر سر من تهران

از جان خسته‌ام تو چه می‌خواهی

.


میدان انقلاب تو را خواندم

من روز و شب کتاب تو را خواندم 

هر گوشه خراب تو را خواندم

خواندم تو را که فلسفه آهی

.



خواندم تو را و با تو سفر کردم

از خود از این خرابه گذر کردم

یک آن خیال او که نظر کردم 

ای آن دیدن آه چه کوتاهی 

.



با این همه خرابی و ویرانی

با این دل شکسته تو می‌مانی

تهران من همیشه تو تهرانی

من راه می‌روم که تو همراهی

.


۲۸ مرداد ۱۴۰۲


